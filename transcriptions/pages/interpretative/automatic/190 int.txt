Gregorij Nys¬
Euagrij.
Philonis.
isocrais.
Eiusdem.
DE AMICIS ET FRATERNA DILECTIONE
190
Non tam febris tabefacere solet corporis naturam, quàm animum à suis amoribus
disiunctio.
Nihil est concordiae comparandum, unus enim quodammodo multiplicatur in hunc
modum. Si concordes fuerint duo aut decem, unus non est unus, sed illorum quisque
decuplex redditur, inueniesque in decem unum, atque in uno decem. Quod si hostes illis
aliqui sint, qui in unum impetum fecerit, is quasi in decem irruerit, sic capitur. Eget
unus, at non premitur egestate: nam maiori parte & numero inopia obumbratur: illo
rum unusquisque uiginti habet manus, ac uiginti oculos, totidemque pedes, animas item
decem: non enim suis tantum, sed illorum etiam membris quisque utitur in omnibus, ac si
centum forent, idem rursus contingeret. Idem apud Persas & Romae esse potest: quodque
natura non potest, id amicitia potest. Si igitur mille habeas amicos aui etiam duo mi¬
lia amicorum, cogitare debes quorursus euadat numerus. Hoc enim est admirabile
unum millesimum fieri: optabilius enim esset solem nobis extingui, quàm amicis orba
ri. Etenim multi solem uidentes in tenebris sunt, at qui multos habent amicos ne inci¬
dere quidem possunt in calamitatem. Nihil enim nihil amicitia & charitate suauius
esse possit: quid enim est quod non efficiat uerus amicus? quam uoluptatem non affe¬
rat, quam utilitatem, quam securitatem? denique infinitis thesauris amicum uerum im¬
mensis anteferendum iudicabis. Et quemadmodum res splendidae lucem quandam
in circunsusa & uicina loca diffundunt: sic amici ubicunque uersati fuerint, gratiam &
suauitatem spirant & emittunt, ut satius sit in tenebris uersari quàm carere amicis.
Quemadmodum odorata aromata suo odore circunfusum aërem complent: sic bo
ni uiri praesentia proximos iuuare & oblectare solet.
Amicuia inflammatas irae partes sanat.
Eum amicum existimare debemus, qui & auxiliari, & uicissim prodesse uult, etiam
si non possit.
Qui ab amico perfido consilium accipit, idem facit, quod qui ex poculo aureo ue¬
nenum bibit.
Vasa quidem noua praessantiora sunt ueteribus: sed amicitia quo uetustior, eò melior.
Terrae fruges singulis annis, at amicitiae fructus omni tempore nascuntur.
Multi amicos sibi deligunt, non optimos, sed abundantissimos.
Multi cum uideantur amici, amici non sunt: & contra, multi cum non uideantur, ami
ci tamen sunt: docti igitur & sapientis est unumquenque cognoscere.
Eorum fugienda amicitia est, quorum animus ambiguus & inconstans est.
Amicos parato, non omnes qui amicitiam tuam appetierint, sed eos qui tuo inge¬
nio & natura digni sunt.
Nullius amicitiam parato prius, quàm superiorem amicitiam quemadmodum co¬
luerit inquisieris: existimato enim illum talem erga te futurum, qualis erga illos fuerit.
Lentè fias amicus, factus autem permanere conator. Aeque enim turpe est multos
mutare amicos, ac nullum omnino habere amicum.
Amicos ex uitae calamitate & periculorum participatione probato. Aurum enim
igni exploramus, amicos autem in rebus aduersis dignoscimus.
Vera amicitia tria requirit maxime: Virtutem tanquam honestam, & familiarita¬
tem ut iucundam, & usum tanquam necessarium: nam ubi iudicaris, recipere debes,
& congressu laetari, & si egeas uti.
Equi uirtutem in praelio, amici autem fidem in calamitate exploramus & cernimus.
Non decet fratres, ut lances in statera, altero humiliato alterum extolli.
Amicorum absentium apud praesentes mentionem facito, ut praesentes etiam ne
contemnere uidearis.
Comis