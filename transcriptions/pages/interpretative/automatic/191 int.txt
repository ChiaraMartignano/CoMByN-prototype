SERMO. VI.
Comis omnibus esto, sed optimis utitor. Sic enim illis grauis non eris, his autem
fies amicus.
Amicos parato quibus cum non iucundissime, sed quibus cum optime uiuas.
Quot amicos pararis, tot oculos habes, quibus quae uelis uideas: tot aures quibus Ex Dionis
quae decet, audias: tot consilia quibus de ijs quae conducunt, consultare & prospicere Chronicis.
possis. Non enim aliter se habet plurium amicitia, quàm si cui deus unum corpus ha¬
benti multas daret animas, quae omnes illi prouiderent & consulerent.
Aristotelis.
Acquirenda magis sunt bona propter amicos, quàm amici propter bona.
Aptus est ad amicitiam, qui plurimas iniurias pati potest.
Quemadmodum uinum moribus bibentium attemperatur: sic amicitia utentium Demosthenis.
affectibus.
Is cum obijceretur ei ut probrum, quod cum improbis uersaretur: Optimus, inquit,
est medicus qui à caeteris omnibus desperatos recipit.
Idem omnibus placere difficillimum esse dicebat.
Amicitiam qui uiolant, etiamsi iniuria affectorum effugerint supplicium, at certe Socrates.
dei ultionem non euadent.
Importune amare nihil est aliud quàm odisse. Verum amicum in rebus aduersis
ne timeto.
Idem Croesum interrogans, quid esset maximum & pretiosissimum ex regno con
secutus, illeque respondisset, ut hostes ulcisceretur, & amicos beneficio afficeret: multò
inquit, melius fecisses, si & illos tibi amicos asciuisses.
In rebus secundis uocatus uenire debet amicus uerus, in aduersis autem ultrò ades Democriti.
se debet.
Non posse opitulari amicis, inopiae est: nolle autem, malitiae est signum.
Veri amici iucundas amicitias, & leuiores efficiunt calamitates: illis quidem simul
fruentes, his autem participantes.
Omnes locupletum uocari se uolunt,
rigidit.
Et esse amicos: usus hoc me perdocet.
Tuas calamitates, amicorum esse existimato: tuas autem prosperitates amicis communi Clitarchi.
cato: mortuos amicos lugere haud est generosum, prouidere autem domesticis diligen
tiae est.
Catonis.
Eum amicum existimato, qui teipsum non tua amat.
Melius est multis amissis pecunijs amicum unum acquirere, quàm uno amisso a¬
mico multas pecunias comparare.
Non diuitiae amici, sed amicus diuitiae. Et diuitiae nunquam efficient amicitiam,
quemadmodum nec terra deum: amicitia autem diuitias facile adipiscatur & paret,
quemadmodum & deus terram.
Vt apem propter aculeum non odisti, sed propter fructum foues & tueris: sic ami¬
cum propter acerbam obiurgationem ne auerseris, sed propter beneuolentiam ames.
Qui amicum moerentem fugerit, dignus non est qui eo gaudente fruatur.
Sic decet nos amare tanquam osuri simus, & odisse quasi amaturi.
Vt aurum igni probatur,
Sic erga amicos beneuolentia tempore cernitur.
Qui tempore secundae fortunae amico adulatur,
Temporis est amicus, non amici.
Insipientibus amicis ne utitor: nam tu etiam insipiens omnino uocaberis.
Verus est amicus qui amicorum calamitatis quoque particeps est.
Asini usum arguit asperitas uiae, & amicum beneuolum calamitates ostendunt.