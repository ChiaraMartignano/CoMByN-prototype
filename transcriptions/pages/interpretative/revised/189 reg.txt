189
Zeno Stoicus philosophus, cum ex eo quidam familiarium quaerere, tqua possent ratione nihil iniuriae facere: Si semper, inquit, me vobis adesse existimabitis.
Zenonis.
Idem interrogatus an deum latere possit iniuriam faciens: Immo, inquit, ne cogitans quidem.
Damnatus Socrates ab Atheniensibus ut praecipitaretur, uxore eius Xanthippe clamante ac dicente: Quam iniuste Socrates morte afficieris: Tu igitur, inquit, velles me iuste mori?
Socrates.
Ne suspicator de bonis unquam malum.<lb/> Nam iustus haud ullum nocendi scit modum.
Menandri.
An non videtur tibi opus ipsum magis mereri fidem quam sermo? Maxime vero, inquit: multi enim de iure loquentes iniuste agunt, ex his autem qui iusta faciunt ne unus quidem reperietur iniustus.
Xenophontis.
Socrates loqui<lb/>tur.
DE AMICIS ET FRATERNA DILECTIONE,
Sermo VI.
Ex hoc intelligent omnes vos esse meos discipulos, si alii alios dilexeritis.
Ioan. 13.
Si linguis hominum loquar et angelorum, charitate autem uacem, sum tan<lb/>quam aes sonans aut cymbalum tinniens. <span rend="italic">Et paulo post</span>, Ac si omnia bona in alimenta contulero, corpusque meum exurendum tradidero sine charitate, nihil effeci.
1. Cor. 12.
Utiliora sunt amici vulnera, quam voluntaria inimici oscula.
Solom. 27.
Qui in amicum rete parat, id pedibus sui induit.
Excusationes praetendit, qui se vult ab aliquorum amicitia removere.
Melius est excipi oleribus cum amicitia et gratia, quam vitulorum apparatu cum inimicitia.
Qui fratrem pauperem odit, ab amicitia longe abest.
Qui in volucres iacit lapidem: eas turbat, et qui convitiatur amico, dissolvit ami<lb/>citiam.
Amicum compendii causa ne mutato.
Amicus fidelis pro valida munitione est: talem nactus, thesaurum reperit.
Veterem amicum ne deserito: novus enim non est illi comparandus.
Nihil est quo fidelis amicus permutari possit, nec quo pulchritudo eius rependi.
Improborum congressiones multum solent obesse, (quia haec est natura amicitiae, ut per similitudinem congredientibus et coniunctis ingeneretur) qui odium alta men<lb/>te retinentes dilectionis et amicitiae prae se gerunt speciem: Ut saxa sub aquis latentia, quae cum exigua aqua tegantur, damnum improvisum afferunt incautis.
Gregorii.
Boni non bonis anteponendi.<lb/> Si malorum consuetudine utaris, omnino malus eris.<lb/> A malo viro vide ne beneficium accipias.<lb/> Quaerit enim malarum actionum veniam impetrare.
Theologi.
Omnia feret amicitia et verba et opera.
Corpora quidem loco aptantur, animi autem spiritui congruunt.
Inimicitiae terminos cognoscito, amicitiae vero nullos.
Dissidium religionis gratia natum, melius est prava concordia.
Nemo existimet me in ea esse sententia, ut dicam omnem pacem amplectendam (novi enim ut seditionem quandam optimam, sic concordiam quandam perniciosissimam) sed eam demum quae honesta est et ob rem honestam suscipitur, quaeque nos deo compulat.
Qui enim cum regis hostibus amicitiam instituit, regis amicus esse nullo modo potest.
Chrysostomi
Ut anima sine corpore non vocatur homo, nec contra corpus sine anima: sic ne cha<lb/>ritas quidem in deum nisi coniunctam quoque habeat in proximum charitatem.