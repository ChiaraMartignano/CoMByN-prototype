DE CASTITATE ET TEMPERANTIA
184
lius sedi, alteri quoque placeat uxor mea.
Beata sterilis incontaminata, quae cubile non cognovit per lapsum: in visitatione animarum fructum percipiet.
Solom. Sap. 3.
Senectutis temperantia, non temperantia, sed intemperantiae imbecillitas est.
S. Basilii.
Non igitur ob temperantiam laudari convenit eos qui execti sunt: neque enim equos quod cornu non petant laudamus, sed quod calcitrosi non sint: ac boves qui cornu non petunt, mansuetudinis laude afficimus: non enim in quo quis nihil potest, sed in quo cum possit non ad alterius iniuriam utitur, cum admiratione laudatur.
Tristes mores voluptuariis anteponuntur.
Theologi.
Unguentum vasculo putido non committitur.
Ne igitur emolliamus vires nostras, nec enervemus nos his congressionibus: multum enim, et quantum vix dici potest vitii in animos nostros hinc influit: nam tametsi non sentimus amore facti ebrii, id quid iuvat? hoc enim ipsum longe est gravissimum malum, quod nesciamus quemadmodum enervemur, et interim quauis cera fiamus molliores. Quemadmodum enim si quis leonem egregium et ferum ceperit, deinde iuba detonsa dentes exemerit, et ungues circumciderit, deformem reddit, et ridiculum, ac vel pueris expugnabilem, illum qui tàm terribilis et intolerabilis erat qui vel solo rugitu omnia quatiebat: Sic et istae quoscunque ceperint, sub potestatem redigunt diaboli, molliores reddunt, calidiores, impudentes, dementes, extremae bilis homines, audaces, importunos, ignavos, effrenes, ingenio servili, illiberales, contumaces, loquaces, et omnino omnes muliebres affectus corruptos afferentes istorum animis imprimunt. Fieri enim non potest, ut qui cum mulieribus versatur, in tanta praesertim affectuum similitudine et morum, quique illorum congressionibus et colloquiis utatur, non sit circulator quidam, et circumforaneus, et impurus: nam si quid loquatur, telas et lanas meras loquitur, quod linguam quasi colore quodam muliebrium verborum coloratam habeat. Quod si quid faciat, id serviliter admodum facit, et aliena a Christiana libertate ratione et modo, non ad illam magnorum munerum functionem utiles.
Chrysostomi.
Beatos praedicat dominus non eos qui vitam sine ulla per turbatione degunt (fieri enim non potest, in tam crassa vita spiritalem omnino et perturbationibus vacantem
transigere vitam, sed eos qui ad naturales appetitiones lente et difficulter commoventur.
Greg. Nysseni.
Omnis uitii quasi quaedam esca voluptas, facile cupidiores animos in hamum attrahit exitii.
Virgines corruptae non solum dicuntur propter scortationem, sed etiam propter
immaturam elocationem: quum, ut ita dicam, immatura, vel a seipsa, vel a parentibus
viro elocatur.
Clementis.
Rebus quatuor scortatio excitatur: cibi et potionis expletione, somni satietate, otio
et lusu, inanique verborum funditatione, et uestitus exornatione.
Ex patribus.
Curans ventrem, et spiritum fornicationis uincere volens, similis est incendium
oleo extinguenti.
Ioan. Climacis.
Remove a coniuge tua eunuchum, Smaragdum: nam etsi! geminis inferioribus
exectus esse uidetur, tamen habet nescio quomodo geminos in facie oculos, qui motus aspiciendo concitant, atque testes malos asciscunt et perliciunt.
Nili.
διδύμων.
Fumi more, aut etiam veluti uapores quidam, insitarum voluptatum in nobis vigent appetitus. Sed temperans quidem et fortis cohibet motus, nec ulterius progredi
sinit, et infirmum adhuc affectum facile superat. At iners et negligens, admitut quidem voluptatum principia quasi nudas adhuc cogitationes, permittens vero in latum
progredi difficillime invenit remedium: nam captus iam et praeoccupatus, non est
suarum voluntatum dominus, sed magis uictrici perturbationi quasi barbaro alicui subiacet.
Cyrilli.
Virtutis conclaue temperantia est.
Menandri
Iamblichi