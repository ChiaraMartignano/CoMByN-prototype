190
Non tam febris tabefacere solet corporis naturam, quam animum a suis amoribus disiunctio.
Nihil est concordiae comparandum, unus enim quodammodo multiplicatur in hunc modum. Si concordes fuerint duo aut decem, unus non est unus, sed illorum quisque decuplex redditur, inveniesque in decem unum, atque in uno decem. Quod si hostes illis aliqui sint, qui in unum impetum fecerit, is quasi in decem irruerit, sic capitur. Eget unus, at non premitur egestate: nam maiori parte et numero inopia obumbratur: illo<lb/>rum unusquisque viginti habet manus, ac viginti oculos, totidemque pedes, animas item decem: non enim suis tantum, sed illorum etiam membris quisque utitur in omnibus, ac si centum forent, idem rursus contingeret. Idem apud Persas et Romae esse potest: quodque natura non potest, id amicitia potest. Si igitur mille habeas amicos aui etiam duo mi<lb/>lia amicorum, cogitare debes quo rursus evadat numerus. Hoc enim est admirabile unum millesimum fieri: optabilius enim esset solem nobis extingui, quam amicis orba<lb/>ri. Etenim multi solem videntes in tenebris sunt, at qui multos habent amicos ne inci<lb/>dere quidem possunt in calamitatem. Nihil enim nihil amicitia et charitate suavius esse possit: quid enim est quod non efficiat verus amicus? quam voluptatem non affe<lb/>rat, quam utilitatem, quam securitatem? denique infinitis thesauris amicum verum im<lb/>mensis anteferendum iudicabis. Et quemadmodum res splendidae lucem quandam in circunsusa et vicina loca diffundunt: sic amici ubicunque versati fuerint, gratiam et suavitatem spirant et emittunt, ut satius sit in tenebris versari quam carere amicis.
Quemadmodum odorata aromata suo odore circunfusum aÃ«rem complent: sic bo<lb/>ni viri praesentia proximos iuvare et oblectare solet.
Gerogorii Nys.
Amicitia inflammatas irae partes sanat.
Evagrii.
Eum amicum existimare debemus, qui et auxiliari, et vicissim prodesse vult, etiam si non possit.
Philonis
Qui ab amico perfido consilium accipit, idem facit, quod qui ex poculo aureo ve<lb/>nenum bibit.
Vasa quidem nova praestantiora sunt veteribus: sed amicitia quo vetustior, eo melior.
Terrae fruges singulis annis, at amicitiae fructus omni tempore nascuntur.
Multi amicos sibi deligunt, non optimos, sed abundantissimos.
Multi cum videantur amici, amici non sunt: et contra, multi cum non videantur, ami<lb/>ci tamen sunt: docti igitur et sapientis est unumquenque cognoscere.
Eorum fugienda amicitia est, quorum animus ambiguus et inconstans est.
Amicos parato, non omnes qui amicitiam tuam appetierint, sed eos qui tuo inge<lb/>nio et natura digni sunt.
Isocratis.
Nullius amicitiam parato prius, quam superiorem amicitiam quemadmodum co<lb/>luerit inquisieris: existimato enim illum talem erga te futurum, qualis erga illos fuerit.
Eiusdem.
Lente fias amicus, factus autem permanere conator. Aeque enim turpe est multos mutare amicos, ac nullum omnino habere amicum.
Amicos ex vitae calamitate et periculorum participatione probato. Aurum enim igni exploramus, amicos autem in rebus adversis dignoscimus.
Vera amicitia tria requirit maxime: Virtutem tanquam honestam, et familiarita<lb/>tem ut iucundam, et usum tanquam necessarium: nam ubi iudicaris, recipere debes, et congressu laetari, et si egeas uti.
Equi virtutem in praelio, amici autem fidem in calamitate exploramus et cernimus.
Non decet fratres, ut lances in statera, altero humiliato alterum extolli.
Amicorum absentium apud praesentes mentionem facito, ut praesentes etiam ne contemnere videaris.