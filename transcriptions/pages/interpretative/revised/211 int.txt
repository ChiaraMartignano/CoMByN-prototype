SERMO XVII.
211
Scientia quaeuis, iustitia et aliis virtutibus uacans, versutia non sapientia videtur. Platonis.
Ut videmus apem omnibus floribus insidentem a singulis quod utile sit, accipere? Isocratis.
sic et doctrinae cupidos nihil non attingere, et undique utilia quae sint, colligere.
Diligentius verborum quam pecuniarum deposita seruato.
Beatitudo in possessione multarum rerum ponenda non est, sed in animo bene consti Aristotelis.
tuto: neque enim quisquam corpus beatum dicat, quod splendidis sit ornatum uestimen<lb/>
tis, sed quod sanum sit et optime constitutum, etiamsi nihil eorum quae ante dicta sunt,
adsit. Eodem modo et animus si fuerit bene institutus: et homo beatus est dicendus,
non si rebus externis splendidus ornatusque fuerit, cum ipse sit nihili homo: non enim
equum, si ornamenta habeat aurea et pretiosa magni aestimamus cum sit ignauus: sed
qui optime est corpore constituto, hunc maxime laudare solemus. Quemadmodum
enim si quis suis vernis dominus deterior sit, ridiculus esse solet: sic eos miseros iudi<lb/>
camus, quibus contigit ut seipsis maiores haberent opes.
Hic scientiae radices amaras esse dicebat, fructus vero dulces.
Demosthenis.
Scientia fortunatis quidem est ornamentum: infortunatis est perfugium.
Democriti.
Vrbes? donariis, animi autem disciplinis ornandi.
Socratis.
Diuitem quendam indoctum conspicatus: Ecce, inquit, aureum mancipium.
τάναθύμασι.
Idem interrogatus quod esset animalium pulcherrimum: Homo, inquit, ornatus
doctrina.
Cum quidam eum per convitium barbarum vocaret: Ego, inquit, sermone sum
barbarus, uos autem moribus.
Idem rogatus quaenam optima esset disciplina: Dediscere mala, respondit.
Demonactis.
Indocti tanquam pisces capti, dum trahuntur, silent.
Diogenes.
Rogatus quodonus terra gravissimum sustineret: Indoctum hominem, inquit.
Aristippus.
Aristippus Cyrenaicus philosophus adolescentes hortari solebat, ut talia sibi viati<lb/>
ca quaererent, quae cum ipsis naufragio facto enatare possent.
Cum vituperaretur aliquando, quod lite sibi intenta oratorem adhiberet: Etenim, Solonis.
inquit, quum coenam paro, coquum conduco.
Cleanthes.
Cleanthes sola forma indoctos a bestiis differre dicebat.
Glycon.
Glycon sapiens doctrinam sacrum asylum esse dicebat.
Empedocles physicus cum quidam se neminem sapientem invenire posse diceret: Empedoclis.
Merito, inquit: qui enim quaerat sapientem, eum prius oportet esse sapientem.
Theocritus Chius cum malus quidam poëta recitatis carminibus eum rogaret, quae Theocriti.
sibi viderentur bene dicta: Quae, inquit, praetermisisti.
1. Hieron Siculus tyrannus, cum Xenophanes Colophonius poëta Homerum vitu. Hieronis.
peraret, quot famulos haberet, interrogauit: cumque is se duos habere respondisset, eosque
uix alere posse: tum tyrannus, Non te pudet, inquit, Homerum vituperare, qui defun
ctus etiam amplius quam decem milia nutrit.
Philosophus quidam cum duos haberet discipulos: alterum hebetem, sed laborio<lb/>
sum: alterum ingeniosum, sed desidem et pigrum: Ambo, inquit, male pereatis: quia
tu cum velis, non potes: tu vero cum possis, non vis.
Idem dicebat magistros a discipulis magnam mercedem exigere debere: ab in<lb/>
geniosis quidem, quod multa discant: ab hebetibus, quod multum molestiae ex<lb/>
hibeant.
Idem interrogatus, quid esset a philosophia adiutus, respondit: Ut libenter et in<lb/>
iussus faciam, quae caeteri legum metu faciunt.
Maiorem curam adhibe in disciplinis, quam in pecuniis adipiscendis: disciplinae Philistionis.
enim pecunias suppeditant.
