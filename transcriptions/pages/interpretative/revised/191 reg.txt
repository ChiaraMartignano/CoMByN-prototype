Comis omnibus esto, sed optimis utitor. Sic enim illis gravis non eris, his autem fies amicus.
Amicos parato quibus cum non iucundissime, sed quibus cum optime vivas.
Quot amicos pararis, tot oculos habes, quibus quae velis videas: tot aures quibus quae decet, audias: tot consilia quibus de iis quae conducunt, consultare et prospicere possis. Non enim aliter se habet plurium amicitia, quam si cui deus unum corpus ha<lb/>benti multas daret animas, quae omnes illi providerent et consulerent.
Ex Dionis
Chronicis.
Acquirenda magis sunt bona propter amicos, quam amici propter bona.
Aristotelis.
Aptus est ad amicitiam, qui plurimas iniurias pati potest.
Quemadmodum vinum moribus bibentium attemperatur: sic amicitia utentium affectibus.
Demosthenis.
Is cum obiiceretur ei ut probrum, quod cum improbis versaretur: Optimus, inquit, est medicus qui a caeteris omnibus desperatos recipit.
Idem omnibus placere difficillimum esse dicebat.
Amicitiam qui violant, etiamsi iniuria affectorum effugerint supplicium, at certe dei ultionem non evadent.
Socrates.
Importune amare nihil est aliud quam odisse. Verum amicum in rebus adversis
ne timeto.
Idem Croesum interrogans, quid esset maximum et pretiosissimum ex regno con<lb/>secutus, illeque respondisset, ut hostes ulcisceretur, et amicos beneficio afficeret: multo inquit, melius fecisses, si et illos tibi amicos ascivisses.
In rebus secundis vocatus venire debet amicus verus, in adversis autem ultro ades<lb/>se debet.
Democriti.
Non posse opitulari amicis, inopiae est: nolle autem, malitiae est signum.
Veri amici iucundas amicitias, et leviores efficiunt calamitates: illis quidem simul fruentes, his autem participantes.
Omnes locupletum vocari se volunt,<lb/> Et esse amicos: usus hoc me perdocet.
Euripidis.
Tuas calamitates, amicorum esse existimato: tuas autem prosperitates amicis communi<lb/>cato: mortuos amicos lugere haud est generosum, providere autem domesticis diligen<lb/>tiae est.
Clitarchi.
Eum amicum existimato, qui teipsum non tua amat.
Catonis.
Melius est multis amissis pecuniis amicum unum acquirere, quam uno amisso a<lb/>mico multas pecunias comparare.
Non divitiae amici, sed amicus divitiae. Et divitiae nunquam efficient amicitiam, quemadmodum nec terra deum: amicitia autem divitias facile adipiscatur et paret, quemadmodum et deus terram.
Ut apem propter aculeum non odisti, sed propter fructum foves et tueris: sic ami<lb/>cum propter acerbam obiurgationem ne averseris, sed propter benevolentiam ames.
Qui amicum moerentem fugerit, dignus non est qui eo gaudente fruatur.
Sic decet nos amare tanquam osuri simus, et odisse quasi amaturi.
Ut aurum igni probatur,<lb/> Sic erga amicos benevolentia tempore cernitur.
Qui tempore secundae fortunae amico adulatur,
Temporis est amicus, non amici.
Insipientibus amicis ne utitor: nam tu etiam insipiens omnino vocaberis.
Verus est amicus qui amicorum calamitatis quoque particeps est.
Asini usum arguit asperitas viae, et amicum benevolum calamitates ostendunt.