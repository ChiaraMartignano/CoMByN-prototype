SERMO II.
Sine consilio ne robur quidem quicquam prodesse solet: at sagacitas etiam sine viribus saepe multa excogitat.
Choricii.
In praeliis vincere etiam improbis saepenumero contingit: at prudentia et sapientia superare posse, id demum est eorum qui consilio valent.
Aristidis.
Sapiens consilium multis manibus anteponendum, et sapiens robusto praestat.
Diodori.
Neque equus sine freno, nec divitiae sine prudentia retineri possunt.
Pythagorae.
Prudentius est, priusquam acciderit cavere ne accidat, quam postquam acciderit accusare.
Gaii.
Prudentiae munus est, cavere ab iis qui iniuriam volunt inferre: allatam autem non vindicare.
Democratis.
Consule non quae iucundissima, sed quae sunt optima.
Solonis.
Multum deliberato prius quam quid dicas aut agas: non enim integrum erit dicta vel facta revocare.
Epicteti.
Robusto et valenti esse corpore, naturae munus est: at ea dicere quae patriae prosint, id animi proprium est et prudentiae.
Biantis.
Idem interrogatus quis optimus esset consiliarius, Tempus, inquit.
Prudentes dicebat magis ab imprudentibus, quam imprudentes a prudentibus iuvari solere: hos enim illorum observare errata, illos autem horum non imitari recte facta.
Virum bonum decet praeterita meminisse, instantia agere, et futuris diligenter prospicere.
Unum est principium bene consultandi, nosse de quo instituatur oratio: sin secus, omnino aberrare necesse est.
Locorum mutationes neque prudentiam docent, neque insipientiam depellunt.
Animi magnum frenum est ipsa mens.
Hanc meam corporis imbecillitatem non recte accusasti. Si enim recte sapere valeo, Idipsum est robusto brachio praestantius.
Euripidis in Antiope.
Prius rerum fines et exitus prospicere debemus, deinde ad rem ipsam efficiendam aggredi.
Chabriae.
Ex his profecto moribus, nunquam Ullius legis constitutio fieret: Si eos qui iuste vincunt expellemus, Eos autem qui posteriores sunt, in partem anteriorem adducemus. Sed iis cedendum est: non enim lati Aut robustis humeris uiri tutissimi sunt: Sed qui recte sapiunt ubique superiores evadunt. Atqui bos quamvis magnis lateribus praeditus, Parvo tamen flagello regitur ut per viam rectam gradiatur. Qui enim recte sapit omnia complexus habet.
Sophoclis in Aiace.
Par atque idem est, Ã´ rex, ut mihi quidem videtur, vel recte sapere, vel recta monenti velle parere.
Herodoti.
DE CASTITATE ET TEMPERANTIA,
Sermo III.
Qui aspexerit mulierem ad concupiscendum eam, iam ei stuprum intulit in corde suo.
Matth. 5.
An nescitis corpora vestra membra esse Christi? num igitur membra Christi faciam membra meretricis? istud avertat deus. Aut nescitis eum qui meretrici agglutinatur, unum corpus esse: et eum qui domino agglutinatur, unum esse spiritum?
1. Cor. 6.
Si cor meum alterius viri uxorem secutum est: aut si etiam insidiose pro foribus il
Iob 31.
q 2