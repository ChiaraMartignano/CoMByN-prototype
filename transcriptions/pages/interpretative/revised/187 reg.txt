187
esse perfectam aetatem, tum denique bellandum: Vereor, inquit, ne dum perfectam aeta<lb/>tem expecto, audacem perdam iuventutem.
Lacon cum quidam ei ut probrum obiiceret, quod claudus cum esset in militiam pro<lb/>ficisceretur: Quid istud? (inquit) non est opus fugientibus, sed manentibus et certantibus.
Robur prudentiae iunctum prodest: sed hac si careat, plurimum obest habentibus.
Isocratis.
Leonides Lacedaemonius cum parva manum ad pugnam contra Persas proficisce<lb/>retur, et diceret quidam eum cum nimis paucis proficisci: At, inquit, cum volentibus.
Leonidae.
Lacon aegroto corpore in aciem progrediebatur: cum autem quidam eum, quorsum ita affecto corpore proficisceretur, interrogarent: respondit, Ad moriendum pro patria.
Honeste moriendi occasio arripienda est, cum licet: ne paulo post tibi tempus mo<lb/>riendi, non autem honeste moriendi, accedat.
Musonii.
Lacaena mulier, cum eius filius accepto vulnere in praelio claudus factus esset, isque
suam calamitatem aegre ferret: Noli, inquit, fili dolere: quotiescunque enim gradum fe<lb/>ceris, toties tuam virtutem recordaberis.
Ex Dionis
Chriis.
Celtae, oceani accolae, domus aut parietis ruinam fugere turpe ducunt. Adventanti quoque refluentis maris aestui armati occurrunt, et eò usque expectant donec aquis obru<lb/>ti demergantur, ne videlicet fuga mortis timorem in illis possit arguere.
Ex Nicolai Col<lb/>lectaneis.
Coriscus admodum senex cum difficili quodam morbo liberatus esset: Apage, inquit, quam moleste reversus sum, iam aliquantum viae progressus, quam ingredi omnino necesse est.
Coriscus.
Cum Pyrrhus in Lacedaemonios exercitum duceret, multaque minaretur, Cercylli<lb/>das, unus de numero senatorum, in concione surgens: Si, inquit, deus est is qui minatur, nihil metuendum. nihil enim iniuriae facimus: sin homo, sciat se viris minitari.
Pyrrhus.
Fortior esse mihi videtur qui cupiditates, quam qui hostes vincit, quod difficillimum sit seipsum vincere.
Aristoteles.
Darius Persarum rex cum trecentis militum milibus ad Marathonem castra posuit: 
Athenienses mille adversus illos miserunt, quorum duces erant Polyzelus, Callima, 
chus, Cynaegirus, et Miltiades: confligentibus autem excercitibus utrisque, Polyzelus
visum admirabile ac supra hominem cum vidisset cernendi sensum amisit, caecusque
factus octo et quadraginta interfecit. Callimachus multis transfossus hastis etiam mor<lb/>
ruus stabat. Cynaegiro navem, quae Persas vehebat, retinenti manus abscissa est. Unde
à Pantelio haec scripta esse dicuntur:
Ex Plutarchi
Historiis.
O inanem laborem et infectum bellum.<lb/> Regi nostro quid dicemus ad illum reversi?<lb/> Cur me rex ad immortales bellatores misisti?<lb/> Prosternimus, non cadunt: vulneramus, non metuunt.<lb/> Unus vir totum spoliavit exercitum: et in medio<lb/> Anhelus consistit ferreis in radicibus,<lb/> Neque vult cadere, et forsitan etiam naves ingredietur.<lb/> Fuge gubernator, cadaveris minas effugiamus.
DE IUSTITIA, SERMO V.
Beati qui esuriunt et sitiunt iustitiam, quia ipsi saturabuntur.
Matth. 5.
An nescitis uos eius servos esse, cui obeditis, et vos ad obediendum et paren<lb/>dum offertis, sive peccati ad mortem, siue obedientiae ad iustitiam?
Rom. 6.
Qui proximo foveam foderit, ipse in eam incidet: qui lapidem voluit, in seipsum voluit.
Proverb. 26.
Staterae vestrae mensuraeque iustae sunto, et congius iustus.
Melius est paululum aliquid cum iustitia, quam multa bona cum iniustitia.