188
Iniustorum bona fluminis more exarescent, et ut magnum tonitru in pluvia per<lb/>sonare desinent.
Sirach.
Qui veram animi iustitiam non secum affert, pecuniis corruptus, aut amicitiae gra<lb/>tificari studens, aut inimicitias ulcisci cupiens, aut denique potentiam metuens, is iudi<lb/>cia exercere non potest nec dirigere.
S. Basilii.
Divinae irae asperitatem et credimus, et audimus concitationem propositi eius, ad<lb/>versus eos qui digni sunt et commeriti supplicium: quia deus est ultionum dominus. Etsi enim de summo iure per humanitatem inclinat ad misericordiam et remissionem, non omnia tamen peccantibus ignoscit, ne clementia illius deteriores fiant.
Theologi.
Nec de omnibus hic supplicium sumit deus, ne mortuorum excitationi diffidas, et de iudicio desperes, tanquam omnes hic reddant rationem: nec omnes impuniti relin<lb/>quuntur, ne sine providentia omnia contingere credas.
Chrysostomi.
Aequissimum dei iudicium nostris affectibus consimile fit: et qualiacunque a nobis profecta fuerint, talia nobis ex similibus redduntur vicissim,
Greg. Nyss.
Iniquus iudex est, contaminata conscientia.
Evagrii.
Quisquis iniuria afficitur, prae dolore tabescens, cum se ulcisci aut par pari reddere nequeat, nimirum qui viribus inferior sit, coelestis in malignos odii et vindictae stimu<lb/>lum ad opem sibi ferendam implorat.
Cyrilli.
Non appellamus homicidas aut sanguinarios qui ex legibus diuinis eos interfecerint, qui mortis supplicio digni sunt: sic Samuelem et Phineen tali nomine non notamus.
Qui iniuriam facit nemini, dignus ille quidem est honore: at qui non patitur, et im<lb/>pedit iniuriosos ne iniuriam faciant, plus quam duplici prae illo dignus honore fuerit: ille enim uni, hic autem multis dignitate comparandus est.
Platonis.
Sic enim existimo, et me et te aliosque homines in ea esse sententia, ut iniuriam face<lb/>re quam accipere deterius esse ducant, et non dare poenas quam dare.
Aequum est ut eos laude afficiamus, qui nullum commodum aequitati praeponunt: pecuniam enim licet acquirere, sed gloriam pecunia parare difficile est.
Iniuriam mihi faciat locuples, non pauper:<lb/>Facilius enim est superiorum tyrannidem ferre.
Si pro eo contendas quod in iuste feceris, bis peccaveris.
Clitarchi.
Praestat recte iudicando a condemnato iniuste accusari, quam iniuste iudicando apud naturam iuste vituperari.
Moschionis.
Optime agendum est, et maxime servanda democratia, ubi iniuriarum authores puniuntur, et inferiores adversus eos defenduntur.
Ex dictis septen<lb/>sapientum.
Duabus de causis ab iniuriis solent homines abstinere, aut metu aut pudore.
Hyperidis.
Quae ab altero passi indignanter fertis, videte ne haec eadem aliis faciatis.
Socratis.
lustus est non qui iniuriam non facit:<lb/>Sed qui cum possit facere iniuriam, non vult.
Philemonis.
Fortitudinis nullus est usus absente iustitia: si vero iusti forent omnes, nihil iam for<lb/>titudine foret opus.
Agesilai.
Ut iusta bilanx, nec a vera bilance corrigitur, nec a falsa iudicatur: sic et iudex iu<lb/>stus, neque a iustis examinatur, nec ab iniustis arguitur.
Epicteti.
Noli prius in altero iudicio iudicare quam apud ipsam iustitiam rem examinaveris.
Si vis recta exercere iudicia, neminem neque litigantium, neque patronorum agno<lb/>scito, sed ipsam solam iustitiam.
Cum iustitia viventi tutus est omnis locus.
Plus torquetur iniuriam faciens dum in conscientia cruclatur, quam qui corpore plagas accipit et caeditur.
Pythagorae.