DE VITAE VIRTUTE ET VITIO, SERMO I.
ANGUSTA uia & arcta quæ ad uitam deducit.
Matth.7.
Noli uinci à malo, ſed per bonum uince malum.
Rom.12.
Virtutis quidem ſignum nullum oſtendere poſſumus: in uitio autem conſumpti ſumus.
Solomonis.
Vide ne te ſeducant impij nec per uiā cū illis gradiaris: ſed retrahe pedem tuum à ſemitis illorum, quod pedes ipſorū ad uitia currāt.
Eiusdem.
Qui rem aliquam contemnit, contemnetur ab ipſa.
Quemadmodum uua acerba nocet dentibus, & fumus oculis: ſic iniquitas & legis uiolatio uiolatoribus.
Noli mala facere, & te mala non apprehendent.
Sirach 7.
Qui praua ſcelera admittit, in ipſa includetur, nec intelliget unde ipſi accidant.
Basilij.
Vt ignis ſua natura illuminat, & unguentum odorem emittit: ſic etiā bonas actiones neceſſario ſequitur aliquod emolumentum.
Virtutis exercitatio pretioſa eſt habenti poſſeſſio, & iucundiſſimum congredientibus ſpectaculum.
Non ſolum præclara actio nobiles efficit, ſed etiam uitium improborum gloriam ſuperans.
Theologi.
Rara eſt boni poſſeſſio atqꝫ difficilis, etiāſi in eo ſit quod multū attrahat & inuitet.
Natura uitium promptum eſt, & magnus ad id quod peſſimum eſt concurſus fit, ut torrens per prona ruit, & ſtipulæ ad ſcintillam & uentum facile accenduntur ac in flammantur, & à ſua ipſa prole, uidelicet flammis, conſumuntur.
Non eſt admodum facile uirtutum uictricem inuenire, atqꝫ huic dare munera honoraria & uictoriæ præmia: quemadmodum nec in prato uarijs florum generibus ueſtito, pulcherrimum & odoratiſſimum florem reperias, cum alibi alius odoratum & aſpectum ad ſe trahat, & ad ſe decerpendum primum inuitet.
Non poteſt fieri quin uirtutis ſtudioſus multos habeat hoſtes.
Chryſoſtomi
Non locus uirtutem, ſed uirtus locum auguſtiorem reddere ſolet.
Si qui leges hominum terrenorum uiolat, ſupplicium ineuitabile ſuſtinet: quanto magis cruciatibus dedetur intolerabilibus, qui cœleſtis domini præſcripta reiecit?
Vt in cithara non ſatis eſt in uno tantum neruo concentum efficere, ſed uniuerſi percurrendi ſunt numeroſe & decenter: ſic & in animi uirtute non ſatis eſt nobis ad ſalutem lex una, ſed uniuerſæ ſumma cum diligentia obſeruandæ ſunt.
Ne igitur dicamus hūc natura bonum, & illum natura malum. Si enim natura bonus eſt, nunquam poterit fieri malus: & ſi natura malus, nunquam fiet bonus.
Mali quies principium eſt motionis ad uirtutem.
Non ſuſtinent tenebræ lucis præſentiam, non morbus ualetudine recuperata conſiſtit, nihil agunt perturbationes ſi adſit tranquillitas & perturbationum uacuitas.
Liberam eſſe conuenit ab omni metu uirtutem & dominatu.
Virtus enim & uoluntaria eſt & ab omni metu & neceſſitate libera.
Non licet aliam uitij procreationem cogitare, quam uirtutis abſentiam.
Improbi aliæ ſunt cogitationes, & alij ſermones, & aliæ actiones: omnia autem differentia, & pugnantia.
Philonis.
Vitij exitus uirtutis introitū facit: ut contra, migrante bono, inſidians malū intrat.
A malis liberari, ſalutis eſt initium conſequi.
Clementis.
Iuſtitia ut uidetur quadrata eſt, par & ſimilis in uerbo & opere, in malorum abſtinentia, in beneficentia, in perfectione erudita, nuſquam ulla ex parte claudicans, ut ne iniuſta & inæqualis uideatur.
Gaude cum aliquid cum uirtute agis, ſed ne extollaris, ne quando naufragium in portū fiat.
Nili.
Virtutem ſimulato, non ut fallas, ſed ut proſis.
Didymi.
Regnum cœlorum dicere licet ſtatum & uiuendi rationem, eorum qui ex diuinis legibus moderate uiuunt.
Omnis actiua uirtus in hoc conſiſtit ut fiat, non ut facta ſit.
Virtus altera ex parte claudicare non debet, ſed uerbo & opere rectā & integram eſſe oportet.
Rebus quatuor animus polluitur: ſi per urbem ambules, nec oculos cuſtodieris: & ſi omnino conſuetudinem aliquam cum mulieribus habeas: tertium eſt nobilium huius mundi amicitiam colere: quartum, congreſſionibus carnalibus & inanibus diſputationibus delectari.
Ex patribus.
Ignotæ uirtutis ueluti defoſſi auri ſplendor non apparet.
Plutarchi.
Vt ijs qui exercentur in gymnaſijs cibus: ſic eruditis uirtus ſuauis uidetur.
Etſi improbi homines probitatem & benignitatem pollicentur, tamen propter mores eis fides non habetur.
Statuam quidem figura, uirum autem exornat actio.
Omnia facito quaſi neminem cælaturus: nam etſi in præſens cælaris, poſterius tamen cernēris.
Sic uitam inſtitue, ut neqꝫ à potentioribus contemnare, neqꝫ inferioribus terribilis uideare.
Omnia in futurum bene ſe habebunt, ſi quod præſens eſt recte fuerit compoſitū.
Cum quidam iniuria illum affeciſſet, & fugeret, obuiamqꝫ fieri non auderet, aliquando tādem in fugientem incidit, ac ei. Nō oportet, inquit, ut tu me, ſed ego te cum ſis improbus fugiam.
Non eſt cum cane cōparandus, imò ne cum aſino quidem, timidus uir & imbellis, diuitijs & delitijs diffluens.
Virtutis magis quàm corporis imagines ac monimenta relinquenda putato.
Isocratis.
Quemadmodum domus & nauigij et cęterorum talium baſes firmiſſimas eſſe conuenit: ſic & actionum primordia & fundamenta uera iuſtaqꝫ eſſe decet.
Demosthenis.
Non ſimpliciter habere uirtutem honeſtum exiſtimato, ſed quemadmodum decet & pro quibus decet.
Clitarchi.
Virtutem ſi habes, omnia habes: at ſi uitium, ne teipſum quidem.
Socrates cum quendam ex diſcipulis ſuis animaduertiſſet agri quidem eſſe ſtudioſum, ſed actionis negligentem: Heus tu, uide (inquit) ne dum agrum cicurare uis, animum tuum efferari ſinas.
Socrates.
Quum autem intellexiſſet quendam ex familiaribus ſuis ſtudioſe curantem ut imago ipſi ſimilis fieret: Tu (inquit) ut tibi ſimilis lapis fieret curaſti: at ipſe ne lapidi ſimilis fias non curas.
Tantum uirtuti appones, quantum de uoluptatibus detraxeris.
Demonactis.
Turpe eſt in alijs uirtutes approbare, & in ſeipſis uitia habere.
Corporis curatores, ſui autem negligentes, probroſos exiſtimabat, et ſimiles ijs qui domos quidem curant, ſed domeſticos negligunt.
† Principia certiſſima eſſe oportet, actiones autem præclariſſimas.
Democriti.
Illud te deo dignum efficiet, ſi nihil illo indignum feceris.
†γραμμάς.
Lente res agendas aggreditor: ubi autem aggreſſus fueris, agito conſtanter.
Biantis.
Sic inſtitue uitam quaſi & paulum & diu ſis uicturus.
Lacon interrogatus, cur Sparta munita non eſſet: Noli (inquit) mentiri, munita eſt enim habitantium uirtutibus.
Quum quidā ei ut probrum obijceret, quod in loca impura intraret: Etiam ſol (inquit) intrat, nec contaminatur.
Diogenes.
Bonorū uirorum reliquias tempus non abolet, ſed etiā defunctis eis uirtus relucet.
Euripidis ex Andromacha.
Multi mali diuites ſunt, boni autem pauperes.
Sed nos cum iſtorum diuitijs uirtutem
Nolimus mutare: quoniam hæc ſemper firma eſt:
Pecunias autem bominum alias alius habet.
Pietas colenda eſt, ciuibus optima cōſulenda, uoluptas uincenda, nihil per uim gerendum, populi inimicus pro hoſte habendus, ſerui dum ebrij ſunt, non puniendi: ſecus enim tu ipſe ebrius uideberis.
Lindi.
Lycurgus legislator† aſſiduum eſſe dignumqʼꝫ cui debitum credas, in opibus: at fide dignum, in moribus ſitum eſſe dicebat.
Lycurgus.
† ἀξιόχρεον.
Vt idem uoluptatem, corpus, pecuniam, & deum amet, fieri nullo modo poteſt: nam qui uoluptates amat, idem & corpus amet neceſſe eſt: iam qui corpus amat, idem continuo & pecuniam: qui autem pecuniam, idem neceſſario iniuſtus eſt: at iniuſtus, in deum quidem impius, in homines iniquus eſt.
Pythagoræ.
Omnia iſta contemnito, quibus à corpore ſolutus non indigebis: quibus autem egebis tum temporis, ad ea tibi laboranti Deum auxiliari precator.
Omnes homines imbecillitatis naturæ uitio, exiguum quoddā uniuerſi temporis momentum in uita durant, reliquum uero totum ſpacium occupati morte iacent. Et illis ſanè, qui dum uiuerent præclari nihil geſſerunt, eodem cum corpore obitu omnia peſſum eunt: Qui uero per uirtutem ſibi gloriam conciliarunt, illorum actiones omnibus ſæculis diuiniſſimo Hiſtoriæ ſermone commemorabuntur.
Diodori.
Virum bonum quæ ſentit, uerbis: quæ facit, opere oſtendere decet.
Hyperidis.
Boni cum officium non faciunt, exempla præbent peccare uolentibus.
Bonos uiros dei quandam partem habere Ariſtoteles dicit: dei enim eſt, quæ uelit, agere: hominis autem, quæ opus ſunt, prouidere.
Hittaci philoſophi.
Si quis in rerum abundantia turpe aliquid admittit,
Quid expectandum eſt ut committat in penuria?
Antiphanis.